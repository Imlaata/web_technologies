# web_technologies
Найбільше мене здивувало, що в Git можна майже все виправити – наприклад, змінити історію комітів, виправити повідомлення чи навіть “відкотитися” на будь-який стан проєкту. Було новим і те, як зручно працювати з гілками: створювати, об’єднувати та переключатися між ними. Раніше це здавалося складним, але після практики на курсі стало зрозуміло, що це реально економить час.

Цікаво було дізнатися про команду stash, яка дозволяє тимчасово сховати зміни й повернутися до них пізніше. Це здивувало, бо часто буває, що треба терміново переключитися на іншу задачу, і я не знав, що Git має для цього готове рішення.

Загалом курс виявився корисним і доволі практичним. Він дав упевненість, що я можу працювати з Git не тільки для завантаження коду на GitHub, а й для реального командного проєкту. Думаю, що надалі буду більше використовувати гілки та звертати увагу на акуратність історії комітів.
